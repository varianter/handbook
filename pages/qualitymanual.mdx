---
title: Kvalitetsrutiner
---

# Hvordan vi gjør ting

Her samler vi strategier, rutiner og prosesser for hvordan ting gjøres i Variant. 

Dette er hva vi hittil ser på som den beste måten å løse hverdagen. [Har du spørsmål?](https://github.com/varianter/handbook/issues). Mener du noe kan gjøres bedre?[Send inn forslag til endring](https://help.github.com/articles/editing-files-in-your-repository/).

<!-- 
Temainndeling - Se skisse og prototype 

Temaer
- Strategi (Gjeldende side når man klikker på "prosesser" i toppmeny)
- Ansatt
- HMS
- Bærekraft
- Avtaler 
-->

Strategi <!-- H1 - Se skisse for styling og header-nivå -->

## Vår filosofi for ledelse 

Vi har bygd Variant med basis i tillitsbasert ledelse. Vi tror at alle varianter
har et grunnleggende ønske om å gjøre en god jobb, og at de som regel evner å
gjøre det. Vi tror at ved å legge til rette for at alle utnytter sine styrker
kan vi som selskap nyte effekten av et samlet engasjement og summert
beslutningskvalitet. Dette tror vi er den beste måten å nå Variants mål.

I praksis betyr dette at minst tre byggesteiner må være på plass:

- **Åpenhet og tilgang til informasjon** - For å kunne utnytte tilliten må
  ansatte ha tilgang til informasjon og kunnskap til å ta gode avgjørelser.
  Derfor er innsikt i og informasjon om alt fra salgsprosesser, lønninger,
  ledergruppemateriell blant mange ting åpent og tilgjengelig hos oss.
- **Kommunisere og støtte oppunder at ansatte kan, bør og skal gjøre egne
  vurderinger** - som ledere skal vi alltid prøve å coache heller enn å veilede.
  Vi skal bygge opp under de enkeltes styrker og utfordre hverandre.
- **Guidelines og beste praksis** - Tidvis kan konklusjonen av egne vurderinger
  være at dette kan jeg ikke nok om. Derfor skal vi har veiledende rutiner og
  beste praksis som varianter kan lene seg på når de har behov for dette. Dette
  er råd og tips, og bør fravikes når du mener det er best.

Med dette ønsker vi en organisasjon med høy trivsel, som evner å snu seg
relativt raskt og med veldig effekt og en organisasjonskultur som understøtter
strategien.

## Salgs- og markedsstrategi

<!-- SVG illustrasjon - Se skisse --> 

### Oppsummering

Vi skal selge givende oppdrag til solide kunder i Norge 
ved å tilby flinke folk gjennom et gjennomarbeidet 
og utfordrende tilbud.

### Kvalifisering av kunder og oppdrag

- **Soliditet** – Vi skal tilby våre tjenester til kunder i Norge som er store nok til å kunne motta en faktura på flere hundre tusen kroner.

- **Medarbeidertilfredshet** – Vi skal plukke ut givende oppdrag hvor våre konsulenter gleder seg til å gå på jobb de aller fleste dager. Hva som gjør et oppdrag givende vil variere fra konsulent til konsulent, men momenter som teknologi, arbeidsmiljø, autonomi, tillit, læreglede og mestring må alltid vurderes.

- **Inngripen**
Kunder hvor vi har mulighet til å rådgi og komme i inngrep med organisasjonen skal vi prioritere. Dette er for å underbygge medarbeidertilfredshet i tillegg til å kunne ha større kontroll på bemanning.

- **Bærekraft og etikk**
Det skal kjennes riktig ut å gjøre forretning med våre kunder. Vi skal aldri føle ubehag ved kundens forretningsmodell eller kundens produkter eller tjenester. Ved et eventuelt salg skal alltid tilbudte konsulenter også stå inne for å jobbe for denne kunden. Variant er mangfoldig. Konsulenter kan ha forskjellig oppfatning av hva som er riktig å jobbe med. Det kan medføre at noen velger å jobbe med noen som andre kanskje ikke ønsker. Sammen finner vi gode svar på vanskelige spørsmål.

- **Team**
Vi ønsker at våre folk skal jobbe sammen med andre varianter. Derfor prioriteres oppdrag og slag som medfører at flere varianter jobber sammen over salg som fører til en variant i ett oppdrag.

- **Geografi**
Våre kunder skal primært være norske. Vi foretrekker å være samlokalisert med  våre kunder, så kunder nært vårt kontor er å foretrekke. I praksis ser vi først og fremst   etter kunder i Trondheim, men telependling og tilsvarende kan bidra til å oppnå noe av det samme over lengre avstander. Merk: vi ønsker ikke pendleoppdrag hvor vi ukentlig flyr våre konsulenter til andre byer.

- **Bransje**
Vi skal ikke rette oss inn etter en eller få bransjer. Vi skal ikke bevist prøve å segmentere kunder ut fra bransje. Det at noen konsulenter kjenner en bransje fra før og dermed ha større vinnermuligheter er positivt, men skal ikke brukes strategisk.

### Vinnerstrategi

Våre salg skal vinnes ved å ha et godt og ikke minst riktig produkt i en fin innpakning.  Det betyr:

- **Flinke folk**
Håndteres av rekrutteringsstrategien og strategi for medarbeiderutvikling.

- **Å forstå hva kunden trenger, og ikke nødvendigvis etterspør**
Dette handler om å skaffe oss nok informasjon og bruke riktig fagkompetanse til å designe en tilnærming som kunden faktisk trenger. Vi skal være modige og foreslå utradisjonelle løsninger eller svare noe annet enn kunden spør om når det er behov. Vi mener at oppsiden med å få jobbe på en måte vi mener er riktig veier opp mot risikoen for å tape salget.

- **Legg inn en ekstra innsats med tilbudet slik at kunden skjønner at vi bryr oss om oppdraget.**
Dette handler om kvalitet i finish. Alt fra rettskrivning, til design og layout på det vi faktisk leverer fra oss. Dette betyr ikke at vi alltid skal levere 30 siders Illustrator-dokumenter, men at det vi leverer fra oss skal være av god kvalitet, og bedre enn våre konkurrenter.

<!-- SVG illustrasjon - Se skisse --> 

### Partnere
Antijanteloven. Vi skal absolutt tro at vi er noe. Og vi tror også absolutt at andre er noe.

Ved alle større salg, skal vi vurdere om det er smart å samarbeide med flere av våre gode partnere. Når samarbeid øker vinnermulighetene våre uten å gå utover de føringene denne strategien ellers gir skal vi forsøke å få til samarbeid.

## Strategi for prosjektledelse

Vårt formål er å utvikle samfunnet vi lever i, og god prosjektledelse er en av tjenestene som Variant mener er viktig for å oppnå dette.

Et prosjekt skaper endring og er et målrettet tiltak i våre kunders helhetlige strategi, og gjennom ulike perspektiv, erfaringer, kunnskap og kompetanse vil vår prosjektledelse hjelpe kundene våre med å nå sine strategiske mål.

### Tjenester innenfor prosjektledelse

Vi tilbyr helhetlige tjenester for å hjelpe våre kunder til å lykkes med gjennomføring av sine prosjekter, og for å nå sine mål gjennom å se prosjektet som en del av virksomhetens helhetlige strategi.

På strategisk nivå utøver vi rådgivning for ledelsen, bidrar til å utvikle organisasjonen, driver forretningsutvikling og innovasjon, og påvirker arbeidsmåter gjennom forslag til forbedring. Vi skal påvirke kulturen hos våre kunder positivt og skape entusiasme knyttet til endring.

På leveransenivå bygger vi gode team, skaper en god kultur i og rundt teamet, og sørge for at teamet får støtte og gode rammebetingelser for å løse sine oppgaver. Vi tar sentrale roller innenfor produktutvikling, og vi utfører prosjekt-/produktledelse basert på kjente metoder og rammeverk.

Der det er aktuelt skal prosjektlederen fungere som brekkstang for å få levere flere tjenester fra Variant, slik at vår samlede kompetanse kommer kunden til gode.

### Kompetanse og kunnskap 

En bred sammensetning av erfaring, kompetanse og perspektiv gir oss de beste forutsetningene for å hjelpe våre kunder i å gjennomføre prosjekt som skaper verdi for deres virksomhet og hjelper de med å nå sine strategiske mål. Vi finner de riktige profilene gjennom målrettet rekruttering.

<!-- SVG illustrasjon - Se skisse -->

Våre prosjektledere har samlet en variert bakgrunn, både når det gjelder utdanning og erfaring. Erfaring er ofte en fordel som prosjektleder, og den kommer gjerne fra annen konsulentvirksomhet eller fra prosjektledelse, produktutvikling og forretningsutvikling inhouse. Erfaring fra tverrfaglige utviklingsprosjekt, strategi og ledelse er en fordel.

Våre prosjektledere bruker de metoder og verktøy som er best egnet for prosjektet, dets rammebetingelser og verdien prosjektet skal skape for virksomheten og samfunnet.

Vi er gode rådgivere og støttespillere som foreslår tilnærminger som hjelper kundene våre i å oppnå sine mål. Viktige egenskaper for en prosjektleder er evne til å jobbe selvstendig og strukturert. Våre prosjektledere har gode samarbeidsevner og er gode teamspillere og relasjonsbyggere. Vi er nysgjerrige, empatiske og åpne.

Våre prosjektledere utøver læreglede.

### Utvikling av prosjektledelse

For å bygge prosjektledere med en bredde i erfaring, kompetanse og perspektiv, har vi et lærende og nysgjerrig miljø for prosjektledere.

Vi tilegner oss kunnskap i de prosjektene og miljøene vi er en del av, og slik utvikler vi Variant og de tjenestene vi tilbyr.

Vi legger til rette for individuell faglig utvikling gjennom kurs, sertifiseringer og faglitteratur, og vi deler kunnskapen vi tilegner oss.

Vi gjennomfører sparringer, erfaringsutveksling og felles refleksjon gjennom faste møtepunkt. Vi er også gode på spontane sparringer.

Gjennom prosjektpresentasjoner på Variantdagene får vi innblikk i andre prosjekt og tjenesteområder. Det skaper læring som gir verdi i gjennomføring av egne prosjekt.

### Prosjektledelse i Variant opplevd utenfra 

Variant skal oppleves som et sterkt og kompetent miljø for prosjektledelse blant kunder, samarbeidspartnere og konkurrenter.

Vi er gode på å bygge relasjoner og nettverk.

Vi er et attraktivt miljø å samarbeide med fordi vi tilbyr et bredt spekter av tjenester innenfor prosjektledelse, og fordi vi i tillegg er sterke innenfor utvikling, design og kurs.

Vi engasjerer oss og bidrar til å skape et community for prosjektledere der vi har kontorer.

Vi er synlige i kanaler som treffer kunder, samarbeidspartnere og konkurrenter; SoMe (LinkedIn, Facebook og Instagram), Meetups og faglige samlinger i de byene vi er representert.

## Utviklingsstrategi

<!-- Legg inn bilde, se skisser -->

### Oppsummering

En forutsetning for å utvikle samfunnet vi lever i er dyktige folk med ulike tanker og kompetanse. Utvikling er ett av de fire perspektivene som Variant ser på som viktigst for å lykkes med det.

### Mangfold og perspektiver

<!-- Legg inn bilde, se skisser -->

Mangfold i fagfelt, disipliner, perspektiver, erfaringer og bakgrunner skaper bedre løsninger. Vi må derfor sikre at vi unngår ekkokammer og homogenitet i selskapet.

Vi kan ha erfaringer på forskjellige nivåer, uavhengig av hvor lenge vi har vært i bransjen. Det er derfor en styrke å kunne sette sammen personer av ulik erfaringsnivå for å lære av hverandre innen forskjellige deler av bransjen.

Vi har alle forskjellige interesser og opplevelser i livet som gjør at vi tenker på og prioriterer forskjellige ting. Mer mangfold betyr at vi representerer sluttbrukere i større grad.

Utviklere i Variant skriver ikke bare kodelinjer, men tenker over hvordan det vi skaper påvirker de rundt oss og samfunnet som helhet. Variant har utviklere som respekterer hverandres fagfelt og interesser og utøver empatisk utvikling. Dette med stor faglig tyngde vil være Variants største styrke.

### Tjenesteområder

<!-- Legg inn bilde, se skisser -->

Vi tilbyr et fullt tjenestespekter for utvikling til våre kunder. Fra helt ute i klienter til databaser, og alle ledd imellom. Vi tilbyr også tjenester som rådgivning på organisatorisk nivå, kulturbygging, arbeid med metodikk og teknologiledelse.

Med å ha en forståelse for flere deler av utviklingsforløpet vil vi kunne bedre kommunisere oss i mellom og med kunder. Dette gjelder også mot andre disipliner som prosjektledelse og design. Vi satser først og fremst på systemutvikling, web og applikasjoner.


### Opplevd utenfra
<!-- Legg inn bilde, se skisser -->

Variant skal oppfattes som rasende dyktige men ydmyke utviklere med stor bredde og villighet til å bidra. Vi fremstår engasjerte og reflekterte ute hos kunder, andre utviklere, studenter og åpne fagmiljø.

Vi vet at det finnes mange andre dyktige mennesker i andre selskaper og samarbeider gjerne med å dele erfaringer. Vi vil være et miljø attraktivt miljø å samarbeide med og bli en del av.

Variant vil også påvirke retningen av utvikling, både gjennom utdanning, spissing av fagdisipliner og være med på å skape et gryende miljø i områdene vi har kontorer. Det vil igjen gi oss enda flere dyktige varianter i fremtiden.

### Læreglede
<!-- Legg inn bilde, se skisser -->

Fagområdet, bransjen og kundene endrer seg kontinuerlig. Vi må endre oss i takt og alltid ligge foran. Vi tilbyr kompetanse, og må investere for å kunne levere noe vi kan være stolte over. Det fordrer at vi utvikler oss som individer på ulike områder, men også i fellesskap som gruppe.

Litt av verdien med å få tjenester fra oss vil være nettverket av kunnskap de får med på kjøpet.

Vi er topprepresentanter for læreglede og det synes. Når vi snakker om problemstillinger blir vi engasjerte og ønsker å bidra til å løse det på best mulig måte for alle parter. Dette fremstår også når vi snakker med andre om faget vårt.

### Aktiviteter
<!-- Legg inn bilde, se skisser -->

For å utvikle oss og for å gjøre hverandre gode er det fint med gode rutiner og planlagte aktiviteter.

Rutinene er basert på opplevd effekt og skal justeres ved behov, men også utformes og drives på engasjement av utviklere selv.

Vi vet at personlig utvikling ikke kommer av seg selv og at vi aktivt må jobbe med det individuelt og i fellesskap. Dette med å hjelpe hverandre, dele egen læring og generelt spre læreglede til alle som ønsker – også folk utenfor vårt eget selskap.

## Designstrategi 

En forutsetning for å utvikle samfunnet vi lever i er dyktige folk med ulike tanker og kompetanse. Design er et av de fire perspektivene som Variant ser på som viktigst for å lykkes med det.

### Designmangfold

Beskrivelse av hvorfor et mangfold er viktig og hvordan vi lykkes med å ha et mangfoldig designmiljø.

Det eksisterer flere fagperspektiv innen designfaget og vi tror at en mangfoldig sammensetning på tvers av utdanninger og erfaringer gir oss de beste forutsetningene for et fruktbart samarbeid og problemløsing.

For å være sterkest i faget vil vi også kunne utøve helhetlige tjenester med variasjon. Det betyr å kunne hjelpe kundene våre med utarbeiding av nye, smarte strategier og tjenester til utvikling av konkrete digitale løsninger med en ekstra wow-faktor.

Vi tror at mangfoldet i hvordan vi utøver design, som eksempel hvilke metoder og verktøy vi anvender, er en styrke for problemløsing. Det vil si at vi ikke skal være metodedrevet, men velge metoder og verktøy etter å ha tolket og forstått behov/problem.

<!-- Legg inn bilde, se skisser -->

### Tjenester

Konkretisering av hvilke designtjenester kundene våre trenger og hva satser vi på. Vi tilbyr kundene våre helhetlige designtjenester der både de og vi er tjent med det. De strategiske tjenestene våre treffer kundene på ulike nivå. På selskapsnivå skal vi kunne utvikle selskapsstrategier, utøve rådgivning, etablere nye arbeidsmåter, bygge kultur og forretningsutvikle. På løsningsnivå satser vi først og fremst på digital design og å bygge god teamkultur. For å løfte frem noe er UX og interaksjonsdesign kjernevirksomheten all tid det er det mest etterspurte i markedet, selv om vi også skal modne markedet på mer strategisk bruk av design. Vi spisser oss ikke innen fysisk produktdesign.

Vi vil altså tilby helhetlige tjenester med designvariasjon. Fra å hjelpe våre kunder med utarbeiding av nye og smarte strategier og tjenester til utvikling av konkrete digitale løsninger med en ekstra wow-faktor.

<!-- Legg inn bilde, se skisser -->

### Opplevd utenfra

Beskrivelse av hvordan kunder, designere, studenter og utdanningsinstitusjoner opplever Variant som et sterkt designmiljø.

Variant skal oppleves som et stort, mangfoldig designmiljø blant kunder, designere, studenter, utdanningsinstitusjoner og designnettverk.

Vi vil være et miljø attraktivt miljø å samarbeide med og bli en del av.

Variant vil også påvirke utviklingen av design som fagdisiplin, både gjennom utdanning, spissing av fagdisipliner og være med på å skape et gryende miljø i områdene vi har kontorer. Det vil igjen gi oss enda flere dyktige varianter i fremtiden.

<!-- Legg inn bilde, se skisser -->

### Utvikling

Beskrivelse av hvordan vi lykkes med å bygge og utvikle designmiljøet vårt, hvordan vi skaper læreglede, og hvordan Variant kan bli et bedre selskap med design som påvirkende perspektiv.

Vi trenger et mangfoldig og rikt designmiljø for å dekke de ulike kompetansebehovene våre kunder har. Det er viktig for oss med et lærende designmiljø hvor alle designere utvikler seg individuelt og som gruppe.

Som en av de viktige fagspissene i Variant er det også viktig at design påvirker formen Variant tar fremover.

<!-- Legg inn bilde, se skisser -->

### Rutiner

Beskrivelse av og prioritering av hvilke rutiner vi trenger for å lykkes med utvikling, læreglede og for å opprettholde et sterkt designmiljø.

For å utvikle oss og for å gjøre hverandre gode er det fint med gode rutiner og planlagte aktiviteter. Rutinene er basert på opplevd effekt og skal justeres ved behov, men også utformes og drives på engasjement av designerne selv.

Vi tror at samarbeid på tvers av prosjekter gagner prosjektene direkte. Kunden skal oppleve dette som en berikelse mer enn en forstyrrelse at vi sparrer med varianter utenfor prosjekt ved behov. Det fordrer at vi både gir og tar (sparring).

<!-- Legg inn bilde, se skisser -->




<!-- 
## HMS-håndboka

### Mål

Variant er rause i vårt miljøarbeid. Det gjelder både arbeidsmiljøet vi jobber i
på en daglig basis og det globale miljøet vi alle er en del av. Som mange er vi
forbrukere, men vi skal gjøre vårt ytterste for å gi så mye vi kan tilbake. Vi
skal være en bedrift med engasjerte ansatte som ønsker å gjøre en forskjell med
riktige valg i arbeidet vi gjør.

Vi jobber for å unngå ulykker, miljø- og helseskader. For å bidra til dette
planlegger og prioriterer vi HMS-arbeidet på lik linje som fakturerbart arbeid.

### Organisering

Daglig leder har et overordnet ansvar for å følge opp de lover og forskrifter vi
er underlagt.

Verneombudet har ansvar for å proaktivt følge med på HMS-situasjonen i
selskapet, innhente innspill fra de ansatte og være et talerør for de ansatte i
knyttet til HMS.

Den enkelte ansatte har et personlig ansvar for å følge opp og iverksette tiltak
i sin hverdag og rapporterer tilbake til daglig leder.

Ansatte har også et ansvar for å melde fra til daglig leder om saker vedrørende
helse, miljø og sikkerhet som ikke løses direkte.

### Verneombud

Selskapet skal legge til rette for at det velges et verneombud. Verneombudet
velges for to år om gangen og velges på variantdagen i mars. Ledelsen kan ikke
delta i valget eller velges som verneombud. På lokasjonssidene kan du se hvem
som er valgt til for hver lokasjon.

Verneombud har ansvar for opplæring av ansatte og oppdatering av aktuelle
rutiner. Ved nyansettelser skal verneombud ha opplæring og vernerunde. Skjer
viktige endringer i HMS-rutiner, er det verneombud og daglig leder som har
ansvaret for at alle ansatte er informert. Dette formidles på Slack (i #viktig),
med lenke til oppdatert informasjon i håndboka.

### Miljøfyrtårnansvarlig

Miljøfyrtårnansvarlig engasjeres for to år om gangen. Ansvarlig fra 2020 er
Simen Strøm Braaten.
[Ansvarsområdet kan leses her](https://varianttrh.sharepoint.com/:w:/g/EV8J0KoqPHxKndxz1qAZpPQBFFd938unI7nvt0Ljf4ySpg?e=Ig4lcO).
Kontaktinformasjon finnes på hjemmeside og i våre internsystemer.

### Hvordan jobber vi med bærekraft?

Bærekraft for Variant innebærer mye. Det er likestilling i arbeidslivet, en
bærekraftig arbeidsdag, som både er spennende, utfordrende og lærerik. Vi ønsker
at valgene vi gjør skal begrense vårt klimaavtrykk. Vi skal skape en kultur hvor
vi er nysgjerrige, stiller spørsmål og tar gode valg.

Vi setter oss årlige mål om å redusere vår belastning på miljøet, vi
kildesorterer og fører regnskap over eget avfall, energiforbruk og reiser med
fly og bil.

Miljøfyrtårnansvarlig har ansvar for oppfølging og håndtering av dette.

### Innkjøpsrutine

I den grad det er mulig skal vi bruke leverandører og produkter som forbedrer
våre egne miljøprestasjoner, derfor er det viktig at vi stiller oss selv noen
kjappe spørsmål før vi kjøper noe.

**Sjekkliste**

- Tar den leverandøren her miljøansvar, eller finnes det miljømerkede, eller mer
  miljøvennlige alternativer?
- Kan vi reparere eller gjenbruke?
- Har vi behov for det her? Eller klarer vi oss uten?

**Miljøansvar**

Det kan være vanskelig å vite svarene på de spørsmålene, derfor anbefaler vi å
starte med en kjapp kikk på hjemmesida (eventuelt søke på «leverandør +
bærekraft/miljø»), eller enkelt og greit sende en epost. Spesielt om det er
leverandører vi kjøper regelmessig av, så er det viktig at vi etterspør hvordan
de tar miljøansvar. Det er en av de beste måtene vi kan ta mer ansvar på. Her er
et eksempel du kan bruke: «Hei! Vi vurderer å kjøpe "x antall av dette
produktet" av dere, men det er viktig for oss at det går overens med de
miljøvennligeretningslinjene vi har for innkjøp. Kan du fortelle meg om hvilke
grep dere har tatt, eller hvordan dere jobber med miljøansvar?» Om de kan vise
til miljøsertifiseringer eller lignende prestasjoner så er det kjempeflott, men
det viktigste her er at vi som forbrukere viser at dette er viktig for oss.

Leverandører vi bruker mye er undersøkt i
[denne oversikten](https://varianttrh.sharepoint.com/:x:/r/Delte%20dokumenter/B%C3%A6rekraft/Milj%C3%B8fyrt%C3%A5rnsertifisering/2020/Utfylte%20dokumenter/Kartlegging%20av%20leverand%C3%B8rer%20og%20milj%C3%B8status.xlsx?d=w0348f1e2895146469c9b324c4d7a0b56&csf=1&web=1&e=voSKdV)

**Mat etter arrangement**

Når vi bestiller mat så skal vi jobbe med å begrense svinn og unødvendig avfall.
Det gjelder da mer emballasje enn strengt tatt nødvendig, og begrense store
mengder med rester. Mat som er igjen etter et arrangement skal settes i hylla i
kjøleskapet som ermarkert med "Up for grabs". Gjerne si i fra at det er
tilgjengelig på #varianthuset, så kan noen andre få gleden av det til lunsjen
dagen etter. Engangsartikler som kopper, tallerkener, bestikk osv. skal ikke
være nødvendig siden vi har nok servise til 30-40 personer.

**Gadgetbudsjettet**

Med gadgetbudsjettet er vi alle teknisk sett innkjøpere. Nå skal ikke vi legge
noen føringer på hvordan du velger å bruke akkurat ditt gadgetbudsjett, men vi
anbefaler alltid å kjøpe f. Eks den dyre kvalitetstingen som du ikke ville kosta
på deg ellers, som gjerne har en lengre levetid. Mange av oss sitter på
hjemmekontor, og det er overraskende hva man kan få til på liten plass så lenge
det er tilrettelagt for det. Eksempler her kan være god belysning, en stol med
god støtte, heve-og senkepult, ekstern skjerm, tastatur (vi har faktisk en egen
slack-kanal for det og #keebs) osv.

Om du vil kjøpe deg en ny telefon så er du hjertelig velkommen til det. Det
eneste vi ber deg om er at du vurderer en «så-god-som-ny-telefon» før du kjøper
den siste iPhonen. Da forlenger du levetiden til telefonen, samtidig som du får
mye mer ut av gadgetbudsjettet ditt. Telefonene er som regel oppgradert med nytt
batteri og ny skjerm, i tillegg til at du ofte får 2-års garanti, og slipper
fram-og-tilbake-kommunikasjonen man ofte har ved å kjøpe brukt. Det er mange
leverandører her, men noen alternativer er:
[Release](https://release.no/privat), [Swappie](https://swappie.com/no/),
[Green Phones](https://greenphones.no/),
[Nesten Ny fra OneCall](https://onecall.no/kampanjer/nestenny),
[God som ny fra Telenor](https://www.telenor.no/mobiltelefoner/god-som-ny/),
[TeleOutlet](https://teleoutlet.no/),
[Like fin fra Telia](https://www.telia.no/like-fin/).

### Skjermbriller og databriller

Som konsulenter i IT-bransjen jobber vi jevnlig foran en dataskjerm. Dette gir
de ansatte rett til å få dekt synsundersøkelse og databrille av arbeidsgiver.

Merk at en databrille oftest er en enstyrke-brille, og er tilpasset avstanden
til dataskjermen. Standard progressive briller som er egnet til daglig bruk,
blir ikke regnet som databriller.

Det er ikke fastsatt en beløpsgrense, men dersom arbeidstakeren ønsker mer
kostbare løsninger enn det som er nødvendig, plikter ikke arbeidsgiveren å dekke
dette.

Vilkår for dekning er

- at brillen arbeidstakeren skal bruke ved skjermarbeid, er ulik arbeidstakeren
  sin egen brille, dvs. at arbeidstakeren ikke kan bruke den vanlige brillen.
  Dette gjelder oftest personer over 40–45 år; eller
- at arbeidstakeren trenger særskilt korreksjon på grunn av at han eller hun er
  svakt langsynt (hypermetropi) og/eller har skeve hornhinner (astigmatisme)
  eller liknende. Disse tilfellene kan gi problemer ved dataskjermarbeid.

Se også
[Arbeidstilsynets sider](https://www.arbeidstilsynet.no/tema/ergonomi/arbeid-ved-dataskjerm/synsundersoking-og-databriller/)

### Dokumentasjon

Det er viktig at alle i Variant har tilgang til dokumentasjon på ulike deler av
HMS-arbeidet. I Variant har vi følgende HMS-dokumentasjon tilgjengelig:

- [Arbeidsavtaler](https://varianttrh.sharepoint.com/Delte%20dokumenter/Forms/AllItems.aspx?viewpath=%2FDelte%20dokumenter%2FForms%2FAllItems%2Easpx&newTargetListUrl=%2FDelte%20dokumenter&viewid=3370557d%2D1740%2D4ec2%2D9d5c%2D6d34dad352f6&id=%2FDelte%20dokumenter%2FAnsatte)
- [Kursbevis for verneombudsopplæring](https://varianttrh.sharepoint.com/Delte%20dokumenter/Forms/AllItems.aspx?viewpath=%2FDelte%20dokumenter&id=%2FDelte%20dokumenter%2FHMS%2FKursbevis)
- Kursoversikt ledere
- [Årsplan for HMS-aktiviteter](https://varianttrh.sharepoint.com/:b:/r/Delte%20dokumenter/B%C3%A6rekraft/Utfylte%20dokumenter/Kartlegging%202020/1948%20-%20HMS+aktivitetsplan.pdf?csf=1&web=1&e=qzg4et)
- [Organisasjonskart for HMS](https://varianttrh.sharepoint.com/:b:/r/Delte%20dokumenter/B%C3%A6rekraft/Utfylte%20dokumenter/Kartlegging%202020/Organisasjonskart.pdf?csf=1&web=1&e=hfya1I)
- [Oversikt over gjennomført HMS-opplæring](https://varianttrh.sharepoint.com/:x:/r/Delte%20dokumenter/HMS/HMS-signering.xlsx?d=w31101deb83424bd984eaeaaf2124592c&csf=1&web=1&e=omWpr2)
- [Skade- og sykefravær](https://medium.com/variant-as/tagged/results)
- [Resultater fra regelmessig kartlegging](https://varianttrh.sharepoint.com/:b:/r/Delte%20dokumenter/HMS/Risikokartlegging%20med%20tiltak.pdf?csf=1&web=1&e=ZsZLPs)
- [Handlingsplan](https://trello.com/b/DQX0sirR/operativt)

### Regelmessig kartlegging

En gang i året skal verneombud sammen med daglig leder gjennomføre en
kartlegging av HMS i Variant, inkludert en vernerunde. Punktene som skal
gjennomgås er gitt i dette
[skjemaet](https://varianttrh.sharepoint.com/:b:/r/Delte%20dokumenter/HMS/Risikokartlegging%20med%20tiltak.pdf?csf=1&web=1&e=iHk7nD)
som fylles ut og arkiveres.

Etter kartleggingen identifiserer verneombudet og daglig leder behov for tiltak
som registreres i [handlingsplanen](https://trello.com/b/DQX0sirR/operativt) med
ansvarlig og frist for utbedring.

### Håndtering av avvik

Vi har ulike typer avvik. En feil eller en mangel, et forbedringspotensiale
eller et varsel. Et varsel er alvorlig og håndteres sammen med din nærmeste
leder ved hjelp av
[Arbeidstilsynets retningslinjer](https://www.arbeidstilsynet.no/tema/varsling/Slik-kan-du-varsle-om-kritikkverdige-forhold).
Feil, mangler eller forbedringspotensiale tar vi gjerne i fellesskap. Vi skal
sørge for å håndtere avvik slik at vi lærer av dem og unngår at de oppstår på
nytt. Som med mye annet bruker vi Slack for å melde i fra. Enten til nærmeste
leder eller i dedikert kanaler. Eksempler kan være:

- Finner du forbedringspotensiale i våre Variant-lokaler? Si i fra på
  #varianthuset
- Opplever du forbedringspotensiale ute hos kunde? Si i fra til din
  kontaktperson eller nærmeste leder
- Opplever du avvik knyttet til psykososiale forhold (er ting kjipt)? Si i fra
  til din nærmeste leder eller verneombud over en god kopp kaffe på Fredrikssons
  ❤️
- Har du innspill til forbedringspotensiale knyttet til vår avfallshåndtering?
  Meld i fra på #bærekraft
- Er du usikker på hvor avviket skal håndteres? Ta det med din nærmeste leder
  eller verneombud

Eventuelle tiltak for å rette opp i avvik skal registreres i handlingsplanen.

### [Handlingsplan](https://trello.com/b/DQX0sirR/operativt)

Selve handlingsplanen er implementert som en egen liste i Trello-tavlen
operativt. Ledergruppen har ansvaret for at handlingsplanen blir fulgt og tiltak
løst. Handlingsplanen er et agendapunkt i alle ledermøter.

### Gjennomgang av helse-, miljø- og sikkerhetsarbeidet

Daglig leder har ansvar for at HMS-arbeidet fungerer effektivt. En grundig
vurdering og gjennomgang foretas en gang i året i et møte mellom daglig leder og
ansatte.

Før dette møtet må alle forhold i tilknytning til helse-, miljø og
sikkerhetsarbeidet være kartlagt.

Dette gjøres som en del av Variantdagen i oktober hvert år.

På møtet tar vi opp:

- resultatene fra kartleggingen og feil og mangler for siste år
- om eksisterende rutiner er gode nok og følges
- opplæringsbehov for neste år
- om mål for helse-, miljø- og sikkerhetsarbeidet er nådd og setter nye mål for
  neste år
- nye krav i lov og forskrift
- handlingsplan med tiltak for neste år
- nødvendig oppdatering av dokumentasjon

## Ansettelse og jobbintervju

Vi liker ikke tradisjonelle intervjuer. De plasserer søker i en unaturlig
situasjon, og vi blir ikke godt kjent med han eller henne. For å finne ut mer om
sosiale evner, kommunikasjonsferdigheter og nysgjerrighet gjør vi intervjuer på
en litt annen måte:

### 1. Kaffeprat ☕️ (30 min)

Her møtes vi til en uformell samtale for å finne ut om begge parter har felles
verdier og mål. Rett og slett om vi er rett for hverandre og om vi kan gjøre
hverandre bedre.

### 2. Samarbeid om en problemstilling (2-3 timer)

Om begge parter fortsatt er interessert så er det på tide med neste møte. Vi
starter med en introduksjon til en problemstilling før vi setter i gang med det
praktiske. Den vil være av en sånn natur at det er isolert og kortfattet. Ikke
for ambisiøst, med andre ord. Her er eksempel på problemstillinger vi kan
samarbeide om:

- Enkel proof of concept for DIY Sonos-høytaler.
- Konseptualisere, designe og implementere mobilnavigasjon for nettside.
- Implementere et enkelt easter-egg spill i nettleseren.

### 3. Forventningssamtale (45 min)

Siste steget i prosessen er en litt mer praktisk rettet samtale. Her får
jobbsøker mulighet til å stille flere spørsmål til og om Variant samtidig som vi
kan stille spørsmål om det vi lurer på. Vi vil være sikre på at begge parter
ønsker seg i samme retning.

## Få ombord nyansatte

Vi vil at prosessen fra du har signert med oss, til dagen du starter og også
tiden etterpå skal oppleves som god. Vi ønsker å bli bedre kjent med deg, og at
du blir bedre kjent med oss og firmaet. Vår prosess er relativt detaljert, og i
stadig endring. For tiden ser den slik ut:

### Rett etter signering (Rekrutteringsansvarlig)

- Opprett bruker for AD, Mail i office 365.
- Inviter inn den nytilsatte i Slack.
- Få den nyansatte til å fylle ut [nettskjema](http://nyansatt.variant.no) for
  nyansatte. (Her velger du blant annet PC)
- Ta bilde til CV

### Frem til oppstartsdato (Fadder)

- Invitere ansatt til Variant-dagen(e) og/eller noe sosialt. Mål: Møte og bli
  kjent med alle i Variant
- Etabler CV i CV-partner, og inviter den nyansatte inn for å starte på dette
  arbeidet.
- Informere om planlagte aktiviteter (som Nyttårskalas)
- Ha en faddermiddag (gjerne flere nyansatte og faddere om overlapp)
- Forberede ansatt på oppdraget og prosessene rundt bemanning av oppdrag.
- Forberede goodie-bag
- Bli enig om oppstartsdagen. Sted og tidspunkt. Lunsj "på huset" hvis man ikke
  er ute i oppdrag.
- [Ordne med portering av telefonabonnement](https://www.telia.no/mitt-abonnement/bytte-eier/)

### Før oppstart (CEO/COO)

- Bestille utstyr
- Bestille telefonabonnement
- Registrere som ansatt i Uni, ellers blir det dårlig med lønn.
- Melde inn i forsikringer (Gjensidige)

### Etter oppstartsdato (Fadder)

- Be ansatt om å oppdatere CV
- Gjennomgang av det praktiske i lokalet vårt
- Oppfølgingsprat etter et par uker for å høre hvordan oppstarten har vært
- Ta et flott bilde av deg for din CV (men også for å vise verden hvor stolt vi
  er for å ha deg på laget).
- Invitere inn i #salg på Slack

## Sosiale aktiviteter

Vi oppfordrer alle til å inkludere hverandre i sosiale lag og kunne dyrke sine
interesser sammen. Dette kan være å lage mat, lese tegneserier eller se på
sportslige aktiviteter. I tillegg har vi faste organiserte sosiale aktiviteter
som hver enkelt kan delta på:

- Ved oppstart: Faddermiddag
- Hver 14. dag: Donut med tilfeldig trekt kollega
- Månedlig frokost i fellesskap
- Månedlig arrangement etter Variantdag
- Januar: Nyttårskalas (Åpent for alle)
- Mai/Juni: Sommerfest
- September: Utenlandstur med følge
- Desember: Julebord med følge

I tillegg har vi et fond på 50 000 kr som vi kan bruke som midler til
forskjellige sosiale aktiviteter utover året. Dette kan være til leie av hytte,
turer eller andre aktiviteter.

## Personaloppfølging

Variant er summen av vi ansatte, derfor brukes det tid og ressurser på å utvikle
hverandre til å bli enda bedre varianter.

Vi ønsker at dette arbeidet har blant annet disse effektene:

- Å gi alle varianter et verktøy for å utvikle seg personlig og faglig
- Å skape et godt kollektiv og en god kultur for deling og læreglede
- Å bli kjent med og utnytte hverandres styrker og verdier
- Å bygge en god tilbakemeldingskultur
- Modning som konsulent og som kollega
- Se og utvikle relasjon mellom leder og ansatt

### Fadder og personalleder

Hver ansatt knyttes til en fadder og en personalleder.

#### Fadder

Den som har ansvaret for at oppstarten går så bra som mulig kaller vi fadder.
Fadderens overordnede ansvar er å gi deg en så god oppstart som mulig. Arbeidet
starter ganske raskt etter signering og lenge før du starter hos oss. Variant.

En fadder skal være kontaktpunktet for alle praktiske spørsmål om hvordan ting
gjøres og løses i Variant. I tillegg skal fadder følge opp den ansatte i starten
med tanke på trivsel og motivasjon.

Det er ingen formell slutt på fadderperioden. Så lenge den ansatte ser verdien
av å bruke sin fadder er det åpent for det.

Se lokasjonsspesifikk side for å finne hvem som er fadder for ditt sted.

#### Personalleder

Din nærmeste leder kaller vi personalleder. Personalleder har det overordnede
ansvaret for å bistå deg og legge til rette for at du kan vokse og utvikle deg i
Variant. Personallederen er ditt kontaktpunkt inn i ledergruppen.

I tillegg til at personalleder er den du kan ta kontakt med har Personallederen
ansvar for å jevnlig følge opp deg. I tillegg vil personalleder ta initiativ til
å gjennomføre en utviklingssamtale i halvåret.

I Variant praktiserer vi fritt ledervalg. Det vil si at selskapet foreslår en
personalleder for deg ved oppstart. I denne prosessen skal Variant avklare
valget med deg. Hver høst fasiliterer selskapet et nytt ledervalg. Her kan den
ansatte hvis hen ønsker velge en ny leder. Dette kan være av både
karriæremessige eller personlige grunner. Det stilles ingen spørsmål rundt dette
valget. Det er slett ikke noen forventning om at alle skal bytte leder heller.

En personalleder må være en del av selskapets ledelse, være motivert for å være
personalleder, selv ha valgt å være det, og ha erfaring som coach og med
coaching.

Se lokasjonsspesifikk side for å finne de ulike personalederne som gjelder for
ditt sted.

### Styrkesamtale

En gang i halvåret inviterer din personalleder deg til en styrkesamtale. Her
ønsker vi å gi alle varianter et verktøy for å utvikle seg personlig og faglig,
og hvor din leder fungerer som en coach og utfordrer deg. En viktig dimensjon i
disse samtalene er da styrkebasert utvikling. I tillegg skal samtalen være et
sted hvor dere kan fange opp ønsker og behov, hvor man kan diskutere og avstemme
forventninger til rollen din.

Gjennom samtalen jobber dere med å identifisere og snakke om dine styrker og
hvordan disse kan utnyttes for å utvikle deg og Variant. Dere snakker rundt
styrkekvadranten, om potensielle overslag, områder for vekst og dine allergier.

I tillegg skal en slik samtale også involvere en diskusjon rundt trivsel,
motivasjon og eventuelle personlige utfordringer.

Basert på dine målsetninger og ønsket vekst blir dere enige om hvordan dere skal
jobbe videre. Din personalleder vil støtte deg og coache deg i tråd med det dere
er enige om.

## Samfunnsansvar

### Utplassering

Tidvis kommer det henvendelser om utplassering eller hospitering fra skolesystemet. Dette kan være både fra ungdomsskole, videregående, høyskole eller universitet. Felles for disse er at de kommer utenom sommerjobbordningen vi har. Dette er initiativ vi gjerne ønsker å imøtekomme, men som kan være utfordrende å løse i en prosjekthverdag ute hos kunder.

For at dette skal lykkes og en utplassering skal være en god opplevelse for eleven eller studenten trenger vi for hvert tilfelle en fadder. Denne fadderen vil ha et spesielt og daglig ansvar for å følge opp og lage opplegg for studenten eller eleven. Fadder kan selv avgjøre om det for eksempel er mulig å gjennomføre dette ute hos kunde eller ikke. Det er en forutsetning at fadder ikke mister mye fakturerbar tid.

Alle forespørsler sendes i kanalen #utplassering på Slack og alle ansatte kan melde seg som fadder der. Utplasseringen blir gjennomført dersom en Variant melder seg som fadder.

### Mangfoldsansvarlig

[Variant har et overordnet strategisk målbilde om å sette et samfunnsavtrykk der likestilling og mangfold i større grad blir tydelig](https://www.variant.no/mangfold). I Variant har vi derfor opprettet en rolle med dedikert tid til å jobbe med å nå dette målbildet. En viktig del av denne rollen er å bidra til at flere kvinner jobber innenfor IT generelt og i Variant spesielt. I denne sammenhengen ønsker vi et ekstra fokus på å øke andelen kvinner som jobber med programmering.

Arbeidet består av blant annet i å følge opp og være Variants kontaktperson inn mot:

- TENK
- Ada
- Oda

I tillegg vil koordinatoren jobbe opp mot rekrutteringsteamet med et spesielt ansvar for kvinnerekruttering.

På lengre sikt jobber denne rollen for å se på mulighetsbildet for å øke mangfoldet i bransjen spesielt og dermed også i Variant. Sammen med ledergruppen og rekrutteringsteam vil mangfoldsansvarlig se på kreativ bruk av ulike virkemidler for å nå vårt overordnede mål om å bidra til et samfunn med større likestilling og bredere mangfold.

Mangfoldsansvarlig er fra 2022 Sarah Serussi.
-->
