## Kjøp av utstyr.

Denne siden beskriver mer utdypende hvordan vi forholder oss til innkjøp av utstyr og gadgets på gadgetbudsjett.

### Innkjøp til selskapet

Dersom det er bøker, utstyr og annet som selskapet og du trenger for vår virksomhet kan du selv gå til innkjøp av dette. Vi har tillit til din vurdering av hva du og Variant trenger og handler deretter. 

Variant er raust og åpent og innkjøp er vi åpne om og deler. En rapport over innkjøp hentes fra økonomisystemet og legges tilgjengelig hver måned i forbindelse med månedsoppgjøret.

Del gjerne på slack om du har gjort innkjøp som andre kan nyttiggjøre seg.

### Gadgetbudsjett

Gadgetbudsjettet har utspring i at du selv skal kunne kjøpe gadgets du trenger. Om det er begrunnet i tjenestlig behov er dette skattefritt.

Dette gjelder i hovedsak to kategorier utstyr:

1. Datautstyr og tilbehør
2. Mobiltelefon og mobiltelfontilbehør, bredbånd og mobiltelefonabbonnement

Utstyret er arbeidsgivers eiendom og lånes ut til den ansatte. Utstyr som ikke er arbeidsgivers eiendom kan ikke arbeidsgiver investere i / anskaffe. 

Innkjøpt utstyr avskrives etter regler angitt på [lovdata](https://www.skatteetaten.no/bedrift-og-organisasjon/arbeidsgiver/a-meldingen/veiledning/lonn-og-ytelser/oversikt-over-lonn-og-andre-ytelser/elektronisk-kommunikasjon-naturalytelse/):

For utkjøp av datautstyr eller mobil som er

* mindre enn ett år gammelt må du betale 80 prosent av opprinnelig kostpris,
* mellom ett og to år må du betale 50 prosent,
* mellom to og tre år må du betale 20 prosent.
* For datautstyr eller mobil som er tre år eller eldre slipper du med å betale 500 kroner (inklusiv eventuell moms).

For mobiltelefoner, mobilabbonnement og bredbånd forutsetter dette sjablongtrekk, som du vil se på din lønns-slipp. Mer informasjon om [sjablongtrekk på skatteetaten.no](https://www.skatteetaten.no/bedrift-og-organisasjon/arbeidsgiver/a-meldingen/veiledning/lonn-og-ytelser/oversikt-over-lonn-og-andre-ytelser/elektronisk-kommunikasjon-naturalytelse/)

Du får dekt kostnaden ved innkjøp ved å levere utgiftsrapport.