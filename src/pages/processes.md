# Interne prosedyrer

Her beskrives interne prosedyrer og generelle rutiner for dagligdagse oppgaver
for en variant. Det kan være ting som utgiftsføring, timeføring, osv.

## Prosess for å få ombord nyansatte

Vi vil at prosessen fra du har signert med oss, til dagen du starter og også
tiden etterpå skal oppleves som god. Vi ønsker å bli bedre kjent med deg, og at
du blir bedre kjent med oss og firmaet. Vår prosess er relativt detaljert, og i
stadig endring. For tiden ser den slik ut:

### Frem til fadder blir satt (Rekrutteringsansvarlig)

- Få den nyansatte til å fylle ut [nettsjema](http://nyansatt.variant.no) for
  nyansatte. (Her velger du blant annet PC)
- Opprett bruker for AD, Mail i office 365.
- Etabler CV i CV-partner, og inviter den nyansette inn for å starte på dette
  arbeidet.
- Ta bilde til CV, helst i kroken hvor de andre bildene er tatt på DIGS
- Tildele fadder

### Frem til oppstartsdato (Fadder)

- Invitere ansatt til Variant-dagen(e) og/eller noe sosialt. Mål: Møte og bli
  kjent med alle i Variant
- Informere om planlagte aktiviteter (som Nyttårskalas)
- Ha en faddermiddag (gjerne flere nyansatte og faddere om overlapp)
- Forberede ansatt på oppdraget og prosessene rundt bemanning av oppdrag.
- Invitere til Slack
- Forberede goodie-bag
- Bestille utstyr
- Bli enig om oppstartsdagen. Sted og tidspunkt. Lunsj "på huset" hvis man ikke
  er ute i oppdrag.
- [Ordne med portering av telefonabonnement](https://www.telia.no/mitt-abonnement/bytte-eier/)

### Før oppstart (CEO/COO)

- Bestille telefonabonnement
- Registrere som ansatt i Uni, ellers blir det dårlig med lønn.
- Melde inn i forsikringer (Gjensidige)
- Bestill adgangskort til Digs.

### Etter oppstartsdato (Fadder)

- Be ansatt om å oppdatere CV
- Hvis designer: Gjennomgang av templates, canvas og andre designfiler som kan
  være kjekk å bruke
- Gjennomgang av det praktiske i lokalet vårt
- Oppfølgingsprat etter et par uker for å høre hvordan oppstarten har vært
- Ta bilde i DIGS-kroken om det ikke ble gjort før oppstart
- Invitere inn i #salg på slack
- Oppdater malkortet Onboarding basert på erfaring fra siste onboarding. Hør med
  nyansatt om hun eller han har inspill

## Digs

Vi holder til, så lenge vi ikke er ute hos våre kunder, hos DIGS i Olav
Trygvassonsgate. Alle ansatte blir meldt inn i DIGS' systemer. Følg med på DIGS
[intranett](https://digs.officernd.com/) for å finne ut hva som skjer på bygget
og hvilke regler som gjelder.

Her er noen snarveier:

- [How toguides](https://digs.officernd.com/links?office=565748274a955c790d808c77)
  Blant annet hvordan printer og kaffemaskina fungerer.
- [Møteromsbooking](https://digs.officernd.com/calendar?type=meeting_room&office=565748274a955c790d808c77)
  Vi kan desverre ikke gjøre dette direkte fra Outlook.
- [Terms & Good-To-Know](https://digs.officernd.com/terms-good-to-know?office=565748274a955c790d808c77)
  Noen husregler

### WiFi

Hvis du jobber på kontoret benytter du det trådløse nettet med SSID **DIGS**.
Ved oppstart har du fått en epost med emne: "Account Confirmation" **NB!** Denne
kan ha havnet i spam-folderen. Følg linken i denne eposten for å sette passord.

Hvis du har glemt passordet til det trådløsenettet kan du
[endre det her](http://intranett.digs.no/user/forgot).

## Lønning

Lønningsdag er den siste arbeidsdag i hver måned. Altså utbetales lønn
fredag 30. hvis den 31. kommer på lørdag. Det trekkes halv skatt av
novemberlønnen. Desemberlønnen utbetales den 20. desember.

### Feriepenger

Feriepenger utbetales i juni. Det fungerer slik at feriepenger opptjent året før
utbetales. Det trekkes ikke skatt av dette beløpet. All ferie trekkes denne
måneden. Alle har 25 dager ferie, og juni har som regel 22 arbeidsdager. Det
betyr at det ikke er tilstrekkelig å la være å betale lønn i juni. Så i tillegg
trekkes 3/22 månedslønn fra feriepenger. Ansatte som har startet etter nyttår
vil ikke ha grunnlag å trekke 3/22 månedslønn fra. Dette vil da i utgangspunktet
trekkes fra påfølgende julilønn. Hvis man ønsker annen løsning så ta kontakt.

NB! Selv om det ikke trekkes skatt av feriepengene, såkalt forhåndsskatt, så
regnes feriepenger som lønn, og inngår i grunnlaget for skatteberegningen for
hele året. Så i praksis betaler man mer skatt de øvrige månedene for å ha mer
penger å rutte med i sommerferien. Tilsvarende gjelder også med ordningen med
halv skatt i november.

## Faktura

Hvis du får en faktura som skal betales av selskapet sendes den til
faktura@variant.no. Altså eventuelle papirfaktura må scannes eller fotograferes.
Det siste funker helt greit, men pass på at teksten er leselig. I mailen så
skriver dere inn eventuelle ekstra informasjon vi trenger for å godkjenne
fakturaen. Dette er typisk hva fakturaen er relatert til og hva vi bruker det vi
har kjøpt til. Noen ting er så åpenbare at det sikkert ikke trenges noe særlig
ekstra info.

## Utgiftsrapportering

Utgiftsrapporter føres teknisk på samme måte som fakturaer, ved at en sender en
mail til faktura@variant.no, men legg inn "UTGIFTSRAPPORT" i subjectfeltet. Ta
bilde av kvitteringer og skriv inn samlet beløp i mailen.

### Resturantbesøk

Av bokføringsgrunner trenger vi å vite hvem som var med når noen har lagt ut for
et resurantbesøk. Dette gjelder både eksterne og interne. Lag en enkel liste i
eposten som lister ut deltagere.

### Bonuspoeng og rabatt

I Variant sier vi at vi ikke skal bruke fordelsprogram som gir bonus når du betaler eller dekker utgifter for selskapet. Jf. lovendringer fra 01.0.1.2019 er opptjening av bonuspoeng med arbeidsgivers midler skattbart og selskap har ansvar for å holde orden på det. Dette er i praksis umulig og det er enklest å si at vi unngår det helt. Dette gjelder f.eks bonusreiser på fly og kredittkort med bonusprogram. 

## Timeføring

Timene skal leveres ukentlig. Fristen er mandag morgen kl 9.00 den påfølgende
uken. Timene føres i [Harvest](https://variantas.harvestapp.com/). Herfra kan
man også laste ned Apps for både Mac og telefoner.

En full dag regnes som 7,5 timer og en full uke som 37,5 timer.

I Variant ønsker vi ikke å spore unødvendig tid. Generelt er det slik at vi bare
trenger å vite tid brukt på kunder slik at vi kan lage faktura. I tillegg
trenger vi å vite om du er borte av ulike årsaker. Til slutt trenger vi å vite
om du var på Variantdag for å beregne overtidslønn.

Av Variant-tid har vi disse aktivitetene:

- Variantdag

Av annen tid vi sporer har disse aktivitetene:

- Ferie
- Permisjon uten lønn
- Permisjon med lønn
- Sykefravær med sykemelding
- Sykefravær med egenmelding

For alle disse kan man føre inntil 7,5 timer pr dag. Bortsett fra Variantdag kan
summen av fakturerbar tid og den av disse ikke overstige 7,5 timer pr dag.

Er du på kurs, konferanse, meetup eller annen kompetansaktivitet fører du ikke
dette. Tilsvarende om du jobber med salg, rekruttering eller lignende interne
aktiviteter.

### Kundetid

På kundetid fører man det man jobber også hvis man jobber utover 7,5 timer.
_NB!_ Overtid på et oppdrag må være avklart med kunde eller den som har ansvar
for oppdraget eller prosjektet. Lunsj føres ikke.

## Portere telefonabonement

For at Variant skal betale for mobilbruk må abonementet overføres til Variant
AS. Gjør dette ved å fylle ut dette skjemaet hos Telia: https://www.telia.no/mitt-abonnement/bytte-eier/

## Våre internsystemer

- [CV Partner](https://variant.cvpartner.com/) for å forvalte alles CV
- [Recruitee](https://recruitee.com/admin) for å håndtere rekruttering og
  stillingsannonser
- [Harvest](https://variantas.harvestapp.com/) for timeføring
- [UNI Economy](https://unieconomy.no/#/) for regnskap, faktura og lønn
- [Office 365 Dokumenter](https://docs.variant.as) for lagring av dokumenter og
  andre filer.
- [Slack](https://join.slack.com/t/variantas/signup) for å ... (ja det skjønner
  du vel?)
- [MS Office](https://admin.microsoft.com/OLS/MySoftware.aspx) lenken går til
  nedlastingssiden
- [Åpne Web Analytics](https://variant.innocraft.cloud/)
