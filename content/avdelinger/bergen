---
title: Bergen
order: 2
---


## Spaces Vaskerelven
Vi holder til, så lenge vi ikke er ute hos våre kunder, hos
[Spaces](https://g.page/Vaskerelven-39-5323?share) i Vaskerelven.

### WiFi
Når du jobber på kontoret benytter du det trådløse nettet med SSID
**Spaces**. Du logger inn med din Variant-epost.

### Sykkelparkering
Spaces har både sykkelparkering og garderobe. Sykkelparkeringen ligger i bakgården. 

## Faktura
Hvis du får en faktura som skal betales av Variant Bergen sendes den til
faktura.bergen@variant.no 

## Timeføring

Timene skal leveres ukentlig. Fristen er mandag morgen kl 9.00 den påfølgende
uken. Timene føres i [Harvest](https://variantosloas.harvestapp.com/). Herfra kan
man også laste ned Apps for både Mac og telefoner.

## Helse, miljø og sikkerhet

### Lokalt HMS-arbeid

Variant er et konsulentselskap, der hvor mange ansatte tilbringer store deler av
arbeidstiden ute i kundenes lokaler. HMS-håndboka dekker proaktivt arbeid med
lokaler, men vi avgrenser dette til vårt kontor på Spaces.

- Renhold i våre lokaler gjennomføres i regi av Spaces
- Førstehjelpsutstyr ligger under vasken i fellesområdet og er til enhver tid komplett i henhold til [retningslinjer gitt av Arbeidstilsynet](https://www.arbeidstilsynet.no/tema/personlig-verneutstyr/forstehjelpsutstyr/)
- Ulykker som medfører alvorlig personskade skal straks meldes til lege/ambulanse, politi og Arbeidstilsynets lokalkontor. Innmelding skjer av daglig leder
- Gårdeier sørger for avfallssytemene i bygget vi leier kontorplass i. Det er kildesorteringssystem med instruks, godt synlig i fellesområdet. Gode rutiner skal bidra til å redusere svinn og avfall

Hvis ansatte opplever feil, mangler eller farlige situasjoner ute hos kunde
ønsker vi at dette forsøkes varslet i henhold til kundens HMS-rutiner. Skulle
dette ikke føre fram vil vi ta imot og håndtere saken i Variant-kontekst.

### Branninstruks

Gjør deg kjent med følgende hos Spaces Vaskerelven:

- Rømningsveiene
- Nærmeste brannmelder
- Nærmeste slokkemiddel

Ved brannalarm, forlat bygningen gjennom rømningsveiene og gå deretter til [samlingsplassen over gaten forran Killroy, ved Rummelhoffsmauet.](https://goo.gl/maps/SQCiQ6LS4m77o22X9) Hvis brann oppstår uten at automatisk alarm er utløst, trykk på brannmelder hvis mulig og gå deretter ut av bygningen og til samlingsplassen.

Vinduer og døren til kontoret må lukkes. Heis skal IKKE benyttes som rømningsvei.

Nødnummer til brannvesen er 110.

Rømningsveier og brannslykkingsutstyr er godt merket. Branninnstruks og redningsplan finnes som oppslag i kontorlokalet og gjennomgås med alle nyansatte. Brannøvelse gjennomføres i regi av Spaces. Vedlikehold av brannvarslere og slukkeustyr utføres av Spaces.

### Kildesortering

Det er kildesortering hos Spaces, både i fellesarealet og i søppelrommet i kjelleren.
